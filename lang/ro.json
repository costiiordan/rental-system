{
    "about_line_1": "Suntem o brigadă de oameni care ne dăm împreună din anii '90, când sportul acesta era încă foarte tânăr. Am explorat ce era de explorat, Postăvarul a devenit casa noastră. Am fost printre primii care s-au dat pe potecile pe care acum se dă toată lumea. Ce onoare!",
    "about_line_2": "De atunci am tot crescut. Am devenit mai mulți. Am devenit mai buni. Am deschis un magazin, am săpat la trasee, am organizat concursuri, am deschis noi locuri de dat, am sponsorizat rideri și echipe și am făcut un proiect: sămânța care a devenit apoi Bike Park Postăvarul. Am muncit pe muntele ăsta și ne-am bucurat de el. Am lăsat aici sânge, lacrimi și sudoare. Și tot timpul i-am luat și pe alții cu noi la dat, ca să le arătăm ce avem și cât de fain e muntele nostru și cât de bine e acasă. Fiindcă așa face o gazdă bună.",
    "about_line_3": "Acum ne-am făcut casă sus pe munte, unde oricum suntem acasă. Închiriem biciclete, oferim ture ghidate și servicii și avem tot timpul ușa deschisă pentru prieteni și viitori prieteni. Că așa e normal.",
    "about_line_4": "Lucrurile merg mai departe, noi rămânem aceiași. Vă așteptăm!"
}
